---
layout: post
---
	<h3>Barcelona. Diumenge, 11 de juny de 2017<h3>
	<h1>El manifest que ha llegit Guardiola a favor del referèndum</h1>
  
	El manifest llegit per l'exentrenador del Barça, Pep Guardiola, a la 
	manifestació a favor del referèndum que s'ha celebrat aquest diumenge a 
	Montjuïc, ha volgut garantir al Govern el suport per tirar endavant el 
	referèndum. "El Govern no estarà sol. Estarem al seu costat", ha assegurat 
	Guardiola davant del Govern, de les tres entitats sobiranies, ANC, Òmnium 
	i AMI, de representants del tota mena d'àmbits i de milers de persones 
	congregades davant les columnes de Puig i Cadafalch. Guardiola ha llegit 
	el manifest en català, castellà i anglès.
  
  
	Aquí el pots llegir integrament:
  
  
	'L'única resposta possible: votar'
  
  
	Avui som aquí per deixar ben clar que el proper 1 d'octubre votarem en un 
	referèndum per decidir el nostre futur. Votarem encara que l'Estat espanyol 
	no ho vulgui. 
  
  
	Ho hem intentat acordar aquest referèndum fins a 18 vegades i la resposta 
	sempre ha estat No, ignorant el suport del 80% de la població i menyspreant 
	la rotunda majoria amb la qual explica al Parlament. No tenim una altra 
	sortida. L'única resposta és votar.
  
  
	Els catalans avui som víctimes d'un Estat que ha posat en marxa una 
	persecució política impròpia d'una democràcia en l'Europa del segle XXI. 
  
	Un ministre de l'Interior que conspira per destruir la sanitat, unitats de 
	policia política que elaboren proves falses contra els nostres governants, 
	inhabilitació i persecució judicial contra el president de la Generalitat 
	per posar les urnes.
  
	Tots coneixem els intents per acabar amb el model d'escola catalana, pilar 
	de la cohesió social. I del bloqueig de les inversions en les nostres 
	infraestructures, com els ports, l'aeroport o els trens...
  
	Avui l'Estat espanyol persegueix fins i tot el debat polític. Una amenaça 
	extensible a tots els demòcrates: al Govern, al Parlament, a la seva 
	presidència i a la seva mesa. Fins i tot, a la funció pública i als nostres
	empresaris que es veuen pressionats per la fiscalia i la policia judicial. 
	És inèdit i democràticament insostenible. 
  
	Aquest escàndol polític solament es reverteix amb més democràcia. Per això  
	demanem a la comunitat internacional que ens ajudi. Apel·lem a tots els 
	demòcrates d'Europa i del món a fer-nos costat en la defensa dels drets 
	avui amenaçats a Catalunya com el dret a la llibertat d'expressió política 
	i el dret a vot. A fer front als abusos d'un estat autoritari. 
  
	Els catalans votarem aquest 1 d'octubre, i quan el Govern de Catalunya 
	compleixi amb el mandat democràtic no estarà sol.
  
	A més, de la majoria democràtica del Parlament, el Govern ha de saber que 
	tots i cadascun de nosaltres estarem al seu costat.
  
	Ara que la veu de la democràcia vol ser segrestada, més que mai acudirem a 
	les urnes i defensarem amb totes les nostres forces la democràcia i els 
	nostres representants. Hi estem compromesos. No fallarem!

